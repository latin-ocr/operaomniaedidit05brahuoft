332 ANNOTATIONES EDITORIS

vero, cum maculae Solares inventae essent, talem se a. 1607 vidisse concessit
(ibid. p. 786).

ad p. 229, ε] Verum Prophatii nomen erat Iacob ben Machir sive Makhir;
vixit in Monte Pessulano et mortuus est circa a. 1307. Scripta ,mathematica
complura ex Arabico sermone in Hebraicum vertit, quae enumeravit M.
Steinschneider in Bibliotheca mathematica 2. ser. XI (1897) p. 35, tractatum
conscripsit de »Quadrante Iudaico«, calendarium perpetuum comparavit.
Hoc in Latinum sermonem verso cum multi homines docti tum etiam Dante
usus est; traditus est in codicibus nunc Oxonii aliisque 10015 asservatis. Quod
hic Tyeho tradit, obliquitatem Eclipticae Prophatium invenisse circa 23ο 32¹,
sumpsit a Copernico (De revolut. III 2 et 6, pp. 162 et 171 ed. secul.). Describit
M. Curtze (Mittheilungen des Coppernicus-Vereins fiir Wissenschat't und
Kunst zu Thorn fasc. l: Inedita Coppernicana, Lipsiae 1878, p. 53) codicem
calendarii Prophatii‚ qui nunc in bibliotheca Universitatis Upsaliensis asser-
vatur, Copernici vero tempore apud fratres Franciscanos Braunsbergii in
oppido Warmiae erat, quem illam ipsam obliquitatem 23ο 32⁴ praebere ait;
hoc igitur codice Copernicum usum esse opinatur. Addi autem potest nihil
nos in ullo e codicibus Prophatii calendarii perpetui Oxonii asservatis, quos
omnes perlustravimus, repperisse de obliquitate Eclipticae, neque in »Canone
in almanach« neque in praefatione, quam publice etiam edidit Steinschneider
(Bu11ettino di bibliografia e di storia delle scienze matematiche e fisiche
ed. Boncompagni IX. 1876. pp. 607—613)‚ paulo tamen aliter dispositam quam
in codicibus oxoniensibus. In uno tantum codice oxoniensi (Ashmol. 1796),
qui continet »Artem et operacionem noui quadrantis editi a magistro pro-
t'acio iudeo«, sic legimus (fol. 56=): »Computa diligenter totam solis declina-
tionem que constat ex 24 gradibus fere ut dicunt moderni mediantes inter
almeonem que dicit ex 23 gradibus tempore suo Et indos qui dicunt declina-
cionem peruenisse ad 24 gradibus« [sic]. At in alio quodam codice (Ashmol.
1522), qui continet » Tractatum noui quadrantis«, ab illis, quae nuper comme-
moravimus, nonnihil discrepantem, nihil de hoc reperitur. Prophatius certe,
’ cum calendarium ejus nititur Tabulis Toletanis, quas confecit Al-Zarkali, si-
cut illae recepisse videtur 23⁰ 33¹.

III. CALCULI AD CORRIGENDA ELEMENTA ORBITAE SATURNI.

Hi calculi annis a 1593 ad 1599 conscripti esse videntur, nec dubium est,
quin eo consilio ab initio confecti sint, ut theoria motus Saturni, quam simul
cum theoriis J ovis atque Martis Progymnasmatum tomum secundum conti-
nere oportere, e titulo a. 1592 typis excuso edocti sumus (vid. tom. II p. 439 et
epistulae d. 19 et 20 m. Apr. a. 1593 ad Curtium et Hagecium scriptae), inde
eliceretur. At cum hoc consilio destitisset, calculos Saturni, antequam ad
certum finem deducti essent, Tycho missos fecit, ut in theoria Lunari per-
ficienda omnem operam collocaret. Nobis satis difficile fuit dijudicare, quo

