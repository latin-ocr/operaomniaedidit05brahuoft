ANNOTATIONES EDITORIS 337

ab anno 1580, erat excogitata hypothesis, quae eas omnes repraesentare per-
hibebatur intra duorum scrupulorum propinquitatem in longitudine. . . Apo-
gaeum initio anni 1585 ponebatur in 23⁰ 45⁴ Ω, eccentricitas maxima, quae ex
semidiametro utriusque circelli componitur, erat 20160, qualium semidia-
meter epicycli majoris esset 16380. Igitur in forma primae inaequalitatis Ptole-
maica eccentricitas aequatorii puncti erat 20160 vel eo paulo minus«.

Itaque haec tabula illa ipsa praebet, quae ex observationibus Martis, quas
per annos viginti Tycho prosecutus erat, colligi potuerunt, et eo quidem modo
ordinata, quo ipse ordinare voluerat. Optime igitur agmen claudit paucis
illis calculis ad planetas pertinentibus, quos inter schedas illius invenimus et
dignos esse judicavimus, qui publice ederentur.

ad p. 289,1⁷] Haec annotavit Keplerus: »R notat observatIonem Patavinam
a Magino habitam cum Gallio Sasceride Brahei discipulo. N. observationem
nostram (id est Brahei) Uraniburgi habitam.«

AD COMMENTARIOS GEOGRAPHICOS.

Hi commentarii mixti generis Tychonem geographiae multum studii tri-
buisse ostendunt; videtur etiam res collegisse, quae ad opus aliquod ad eam
pertinens conscribendum utiles esse possent; ad quod conficiendum tempus
ei defuit. Praeter codices, quos infra describemus, in bibliotheca Vindobo-
nensi unus etiam ad geographiam, ut videri potest, pertinens invenltur (lat.
10688¹¹)‚ in quo tamen examinando nihil repperimus, quod nobis utile esse
posset. Folia confinet 62, omnia ipsius Tychonis manu perscripta. In fol. l
scriptum est »Memoriale Terrestris globi in quatuor partes distributi«; se-
quitur index regionum atque urbium. At nihil aliud est quam libellus memoriae
causa confectuS, in quo partim Danico partim Latino sermone indicatum
est, quae viris doctis in unaquaque regione degentibus scribenda essent3 ad
urbes haud paucas nomen tantum hominis ibi habitantis casu dativo allatum
est; ad alias urbes, eas praecipue, quae extra Europam sitae sunt, id solum
indicatum est, latitudinem illarum inquirendam esse.

Quantum vero studii in rebus geographicis Tycho posuerit, patet etiam e
duabus ingentibus tabulis geographicis manu elaboratis, quae inter codices
vindobonenses inveniuntur (lat. 106881-2). Lucis ope expressas publice edi-
derunt Α. Α. Bjoernbo et C. S. Petersen (Anecdota cartogtaphica septentrio-
nalia, Hauniae 1908, in fol„ nr. VIII et IX). Altera (IX) descriptio est partis
meridionalis litoris Norvegiae ad occidentem spectantis; in aversa chartae
parte Tycho scripsit: »Descriptiones littorum Noruagiae 81 quedam alia«.
Altera (VIII) descriptio est situs provinciae Notdtsjord, quae ipsa quoque in
litore Norvegiae ad occidentem spectanti sita erat et feudi J'ure Tychoni tra-
dita erat. Annus in ea indicatus est 1594, et in aversa chartae parte Tycho
scripsit »Nordttfiordtt«. Utraque magni nobis pretii est, cum observationi·

43

