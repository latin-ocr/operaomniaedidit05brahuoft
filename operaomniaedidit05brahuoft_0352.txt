338 ANNOTATIONES EDITORIS

bus diligentissimis eas niti pateat; si vero cum tabulis recenti tempore con-
fectis comparantur, copiam rerum minutarum, quae in tabula provinciae
NordtJord praecipue ostenduntur, summo studio ac diligentia conflatam esse
apparet. Inter prima exempla sunt tabularum nova ratione, quae a fine seculi
XVI initium cepit, confectarum ; nos autem intellegere delectat eandem curam
ac diligentiam, quam ad observationes astronomicas Tychoni adhiberi opor-
tere constitisset, etiam ad tabulas geographicas, quae eo moderante conficie-
bantur, adhibitam esse, quamquam regiones in tabulis descriptas ipse num-
quam adierat.

Tabulis vero Daniae et Norvegiae summo studio Tychonem operam dedisse
aliunde etiam nobis notum est. Nam d. 11 m. Sept. a. 1585 bibliothecario suo,
qui in arce Hauniensi bibliothecae praeerat, Rex imperavit, ut Tychoni mutuas
praestaret »tot chartas cosmographicas sive mappas, quot in nostra biblio-
theca, illic in arce nostra Hauniensi, reperiri possunt, quae sunt de regno
nostro Dania vel Norvegia vel aliis quibusvis regionibus nostris«.

I. TABULA INSULAE HUENAE.

Haec tabula, quam plus quam dimidia parte ,iusto minorem expressimus,
illis, quae in Epistolis astronomicis (tom. VI p. 295) etin Mechanicis (supra
p. 150) descriptae sunt, aetate prior est. Hac autem niti videtur illa, quam de·
scripsit Braunius in »Theatri urbium« tom. IV fol. 27 (Coloniae 1586); in utra-
que litus pravissime depictum est. Sicut in magna illa descriptione, quae nunc
Marpurgi asservatur (torn. VI p. 349), valla, quae Uraniburgum circumdant,
lineas plane rectas efficiunt, quod satis ostendit structuras illas semicircu-
lares in medio vallorum positas, quae in descriptionibus a Tychone publice
editis apparent, post a. 1585 confectas esse. Desunt etiam piscinae, quam-
quam una earum jam a. 1577 commemoratur (tom. IV p. 5,1s).

11. OBSERVATIONES GEOGRAPHICAE.

Hae observationes rudissimae azimuthorum vel differentiarum azimutho-
rum variarum rerum conspicuarum Uraniburgo et ex aliis locis, quae inde
conspici poterant, captae omnes per »radium« factae esse videntur, quam-
quam rarissime tantum hoc indicatur3 neque ipsum Tychonem eas instituisse
veri simile est. Eo autem consilio factae sunt, ut tabulae geographicae Hvenae
ac freti litorum, quae res quoque minutas explicaret, conficiendae inservirent.
Inveniuntur pleraeque in eo codice (quem littera Β signavimus), qui observa-
tiones continet annorum 1577—1581, ubi post »Librum distantiarum ab initio
anni 1578« insertae sunt; sed cum hic codex ita confectus sit, ut aliquot fasci-
culi minores simul consuti sint, neque annorum series servata sit (cf. tom. X
p. XIII sq.), nobis non licet indicare, quo tempore illae observationes factae
sint, nisi quod a. 1578 vel 1579 factas eas esse= veri sImile est. Paucae tamen e

