340 ANNOTATIONES EDITORIS

mota esset, scriptor quidam Danus, J. S. Augustin (Om Forskiellen imellem
Tycho Brahe’s og Picatds Meridian af Uraniborg· in skrifter som udi det
Kio’benhavnske Selskab afLaerdoms og Videnskabers Elskere ere frem-
lagte og oplaeste XII, Hauniae 1779, pp. 191—216) rem penitus inquisivit. Ty-
chonem et Picardum in binis observationibus non ad easdem turres instru-
menta direxisse demonstravit; nam cum Helsingoram observabat, Tycho
aedem S. Mariae respexerat, Picardus vero adversus turrim excelsiorem S. Olai,
quae a. 1614 extructus erat, instrumentum direxerat3 ac praeterea cum Lundae
aedes cathedralis duas turres haberet, meridionaliorem Tycho respexerat,
Picardus vero adversus punctum medium inter utramque instrumentum di-
rexerat. Ita differentiae potiores expediri poterant; reliquae autem observa-
tiones satis inter se congruerent, si meridianus Tychonis a vero puncto meri-
dionali adversus orientem 14¹ aberrasse existimaretur. Hunc ipsum errorem
usque ad d. 2 m. Nov. a. 1586 Tychoni ignotam remansisse Augustinus opi-
natus est; die enim 4 ita scripsit Tych0: »In nouo meridiano monstrabant
armillae 15 M. ante verum meridianum. Quare omnia tempora hactenus ob-
seruata vno minuto tardiora sunt debito, non tamen vbique vnius minuti est
differentia, quia non semper eodem modo se habuit3 imo vix vbique dimidij«
(tom. XI p. 12). Et inter observationes Veneris d. 4: »Azimutha sunt ex noua
restitutione meridiani ante biduum facta«. Loquitur hic de armillis maximis
Stellaeburgi, quarum in circulo horario ponendo error 15 minutorum com-
missus esse videtur. Verba autem »in nouo meridiano« Tychonem nihil aliud
quam de recenti quadarn correctione instrumentorum Stellaeburgi agere osten-
dunt, non de meridiano aliquo, qui inde ab anno 1579 ei constitisset. Quod la-
tuit Schumacherum sicut etiam Delambrium‚ quocum ille summam commen-
tarii Augustini communicaverat (connaissance des Tems pour 1 'an 1820 p.
385).Verumj am antea Delambre (»Mer1‘dienne d ' Uranibourg«, in eadem ephe-
meride anni 1816 p. 229 sqq.) meridianum Tychonis d. 19 m. Jun. a. 1583 »post
optime rectificata vtraque instrumenta Portat. 81 Murale« (tom. X p. 234) cor-
rectum esse suspicatus erat. At nemini omnium horum virorum doctorum
nota fuit prior illa observationum series. Si ex hac praetermittimus observa-
tiones Lundae et Helsingorae, mediam differentiam inter Tychonis et Picardi
observationes reperimus -—- 3⁴ 15¹⁴, quod illud certe manifestum reddit, in prima
serie nequaquam apparere errorem meridiani, qui 14⁴ attingat. Hoc quidem
falsum esse demonstravimus, errorem illum omnibus instrumentis Tychonis
ab Uraniburgo condito usque in annum 1586 innatum fuisse, cum in decem
stellarum mensibus Februario et Martio a. 1582 observatarum azimuthis tri-
ginta septem errorem reppererimus — 16⁴⁴ ss 17⁴¹ (cf. tom. I p. XXVII).

ad p. 294,1⁹] Angulus 430 50¹ differentia est azimuthorum Malmogiae et Co-
roniae; angulus autem inter Lundam et Coroniam non datur. Si praetermitti-
mus 25⁰ 30¹, summa angulorum est 363ο 25⁴; itaque aut aliquo loco error est
circiter 3⁰, aut omnes anguli satis multum a vero recedunt.

