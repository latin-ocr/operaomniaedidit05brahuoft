342 ANNOTATIONES EDITORIS

111. OBSERVATIONES QUAEDAM ASTRONOMICAE.

Continet codex Hauniensis Ant. Coll. Reg. 1831 in 40 in foliis 5 observationes
quasdam astronomicas in nonnullis locis Daniae eo consilio factas, ut eorum
poli elevationes inde eruerentur. Scriptae sunt manu Eliae Olai Cimbri, disci-
puli Tychonis‚ qui ipse sine dubio observationes instituerat. Idem scripsit
codicem Vindobonensern lat. 10688⁶‚ ubi additae sunt observationes paucae,
quae ab illo codice absunt. Hic is erat, qui a. 1584 Fruenburgum missus erat;
vid. tom. X pp. 345—348 et hujus tomi pp. 305—3083 idem ediderat Diarium
a. 1586, ad quod descriptionem cometae anni 1585 addidit Tycho; vid. tom.
IV p. 399—407.

Ut has observationes, omnes a. 1589 factas, institueret, hortatus eum esse
videtur Andreas Severini f. Vellejus (Vedel)‚ qui olim praeceptor Tychonis
fuerat, cum in academiis Germaniae litterarum studio se daret, et amicus
ejus semper manebat. Habitabat is Ripis in oppido in occidentali Jutlandiae
parte sito; historicus erat regius et in aede cathedrali Riparum canonicus.
Daniae historiae, quam conscribere animo volvebat, addere voluit regni ta-
bulas geographicas; apparet autem e Diario meteorologico Tychonis d. 11
m. Jun. a. 1589 illum et Eliam Hvena simul profectos esse et post tres hebdo-
madas eodem revertisse. Idem ex 3110 codice Hauniensi, Ant. Coll. Reg. 2336
in 4⁰, perspicitur3 qui annotationes continet de hoc itinere et de illis, quae ex
eo effecta erant, factas, quas conscripserunt et VelleJus et alii, inter quos
Elias. Comparari potest etiam epistula Tychonis d. 20 m. Nov. a. 1589 ad
Vellejum data.

Similes observationes a. 1589. 1590. 1592 in Norvegia instituit Petrus J acobi
Flemloese‚ qui ipse quoque discipulus fuerat Tychonis. Inveniuntur hae in co-
dice Vindobonensi lat. 10716 (»Obseruationes quaedam Θ 01 stellarum quarun-
dam fixarum in Noruegia a Petro J acobo Flemlio factae«). Edidit F. R. Friis:
Peder Jakobsen FIemlos, Tyge Brahes forste MedhjaeJper, og hans Ob-
servationer i Norge (Hauniae 1904) pp. 12-14, Et in codice Vindobonensi lat.
10688⁴ foll. 2v et 4r haec inveniuntur: »Latitudines quorundam Noruegiae 10-
corum a Petro Jacobo Flemlio Anno 90 obseruatae: Regia Arx Agershus 8(
Asloia habent 59⁰ 56⁴ (ex stella Polari et quibusdam alijs fixis). Hammaria in
ripa maximi profundissimique lacus Mio‘s fita, quae olim fuit sedes Episco-
palis‚ habet 60⁰ 56 ‘ (ex stella Polari et quibusdam alij 5 fixis). Oppidulum Schea
59ο 23’; Bergae 60⁴ 27¹ (ex 0¹0).« Fuerat ille Hvenae ab anno 1578 (vid. tom. X
passim); a. 1586 Cassellas missus est, ut primam Tychonis epistulam Land-
gravio perferret (vid. tom. VI p. 40‚29 cum annot.); paucis annis post hoc iter
Hvenam reliquisse videtur et apud Praefectum Norvegiae medicus factus est.
Hic cum aliquot annos versaretur, Solis et paucarum stellarum fixarum 3111-
tudines meridianas observavit, ut septem locorum poli elevationes deter-
minaret; quarum observationum exemplum Tychoni eum misisse patet.

